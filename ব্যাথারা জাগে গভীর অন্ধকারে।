ব্যাথারা জাগে গভীর অন্ধকারে। 


স্মৃতির হাওয়া।

তুমি যদি বলো আমি কাপুরুষ, তাহলে হ্যাঁ আমি তাই,
কারণ আমি লোকচক্ষুর আড়ালে কান্না করি।

তুমি যদি বলো আমি চোর, তাহলে হ্যাঁ আমি তাই,
কারণ আমি তোমার নৈশব্দের অনুভূতিগুলো জেনে নিয়েছি।

তুমি যদি বলো আমি প্রতারক, তাহলে হ্যাঁ আমি তাই,
কারণ তুমি আমাকে নিয়ে যে মিথ্যে খেলায় মেতে ছিলে, 
আর আমি তাতে সায় দিয়েছি।

তুমি যদি বলো আমি স্বার্থপর, তাহলে হ্যাঁ আমি তাই,
কারণ তুমি কাঁদবে বলে সে কান্না আমি নিজেই করি।

তুমি যদি বলো আমি বিশ্বাসঘাতক, তাহলে হ্যাঁ আমি তাই,
কারণ তোমার সাথে একটা দিন কথা না বলে থাকতে পারি না,
 তাই মিথ্যা পরিচয়ে তোমাকে সময় দিয়েছি।

তুমি যদি বলো আমি নেশায় আসক্ত, তাহলে হ্যাঁ আমি তাই,
কারণ তোমার স্মৃতি আমাকে নেশায় ডুবিয়েছে।

তুমি যদি বলো আমি পাগল, তাহলে হ্যাঁ আমি তাই,
কারণ আমি যে তোমাতে আসক্ত।




নৈশব্দের কথা।

মাঝে মাঝে মনের চাপা কষ্টগুলো উজাড় করে বলতে ইচ্ছে করে,
 কিন্তু আমি যে নিরুপায়। বাঁধা থাকে দুটি হাত ও ঠোট।

মাঝে মাঝে সন্ধ্যের তারার দিকে তাকিয়ে থাকতে ইচ্ছে করে, কিন্তু সেখানেও আমি ব্যর্থ। গুটিগুটি অশ্রুর ফোটায় নয়ন ভেসে যায়। 

মাঝে মাঝে রাত জাগতে ইচ্ছে করে, 
কিন্তু সেখানেও আমি নিরুপায়, 
জাগতে পারিনা ফ্যামিলির চাপে।

মাঝে মাঝে চিৎকার করে কান্না করতে ইচ্ছে করে, 
কিন্তু সেখানেও আমি ব্যর্থ। সমাজ ও লোক লজ্জার ভয়ে তীব্র কান্নাটাকেও মুচকি হাসির রূপে সাজিয়ে তুলতে হয়।




স্মৃতির উপন্যাস

আমি তো সেই গোলাপের ঝড়ে যাওয়া পাপড়ি,
যা ক্ষণিকের জন্য সুবাস ছড়িয়ে বিলীন হয়ে যায়।

আমি তো ছিলাম সেই রাতের হাস্নাহেনা,
যা শুধু রাতেই মাধুর্য ছড়ায়।

আমি তো ছিলাম রাতের সেই জ্বলন্ত চাঁদ,
যা শুধু তোমার জন্যই উদিত হত।

আমি তো প্রতিদিনের সন্ধ্যায় ডুবে যাওয়া এক সূর্য,
যা দিন ফুরিয়ে গেলে শুধু ক্ষণিকের এক স্মৃতি।

আমি তো ছিলাম ধরাছোঁয়ার বাইরে থাকা,
ও না বলা এক উপন্যাসের কবি মাত্র,
আর গোটা উপন্যাসই ছিলে তুমি।

তুমি কি কখনো বুঝতে চাওনি,
আমি যে কতটা আসক্ত ছিলাম তোমাতে?




মনের মৃত্যু। 

তোমার চোখে আজও আমি সেই হতভাগা,
যার দুঃখের ভারে কাটে সকাল-সন্ধ্যা।

তোমার উপেক্ষায় আজ আমি সেই সন্ন্যাসী,
যার নেই কোনো সংসারের টান।

তোমার ঘৃণায় আজ আমি সেই পোড়ামাটি,
যেখানে জন্মায় না কোনো বৃক্ষ।

তোমার চোখে আজও আমি এক উন্মাদ,
যার জীবনের ধ্বংসস্তূপে শুধু রয়ে গেছে তোমার তীব্র ঘৃণা।

আজ সত্যিই আমি খুব ক্লান্ত,
বুকের চাপা কষ্ট, কেউ বোঝে না, হয় না শান্ত।

আমি সেই মায়াবতীর প্রতীক,
যার জন্য সর্বস্ব হারিয়ে আজ আমি এক জীবন্ত লাশ।




তোমার প্রেমে পাগল।

তুমি যেহেতু বলেই দিলে যে আমি পাগল! তাহলে শুনে রাখো, হ্যাঁ, আমি পাগল!

আমি ঐ পাগল, যে তোমাকে একবার দেখার আশায় রাস্তার প্রান্তে প্রহরের পর প্রহর দাঁড়িয়ে ছিলাম।

হ্যাঁ, আমি ঐ পাগল, যার ব্রিস্রি হাতে লেখা চিঠি তোমাকে কখনো দিতে চাইতো না।

হ্যাঁ, আমি ঐ পাগল, যে প্রিন্টারের কালিতে তোমার চিঠি লিখতো।

হ্যাঁ, আমি ঐ পাগল, যে ফোনের ড্রাইভে তোমার ছবি লুকিয়ে রাখতো, যেন তোমাকে অন্য কেউ দেখতে না পায়।

হ্যাঁ, আমি ঐ পাগল, যে তোমাকে দেখলেই বুকের ভেতর কম্পন তৈরি হতো।

হ্যাঁ, আমি ঐ পাগল, যে তোমার চোখের দিকে তাকালে কথা বলার শক্তি হারিয়ে ফেলত।

হ্যাঁ, আমি ঐ পাগল, যে শুধু তোমাতেই সীমাবদ্ধ ছিল, অন্যের বেলায় বিরক্ত।




হারিয়ে যাওয়া বিকেল।

আমার এমন কিছু বিকেল ছিল, যা কখনো ভুলতে পারবো না।

এমন কিছু মুহূর্ত, যা কখনো স্মৃতির পাতা থেকে বিলীন হবে না।

পতাকায় মোড়ানো মাস্কে ঢাকা তোমার ঐ মুখটুকু এখনো চোখের পাতায় ভেসে বেড়ায়।

একটি দলবদ্ধতার মাঝ থেকে তোমাকে লুকিয়ে দেখার অনুভূতিটা এখনো মাঝে মাঝে স্মৃতির পাতায় ভাসায় আমায়।

আবার এমন কিছু সন্ধ্যা ছিল, যা কখনো ভুলতে পারবো না আমি।

তোমার ঘরের আঙিনায় দাঁড়িয়ে, তোমার ঐ বিজ্ঞান বইয়ের পড়ার স্পৃহা লুকিয়ে শোনা।

তোমাকে সামনে থেকে দেখেও না দেখার ভান ধরে পাশ কাটিয়ে যাওয়া—যেন আমার প্রতি তোমার ঐ ভুল ধারণা আরো ঘন না হয়।

সমস্ত কিছুর ঊর্ধ্বে, একটাই আফসোস থেকে যাবে—আমি কখনো তোমার দিকে তাকিয়ে থাকতে পারিনি।

কখনো তোমার সামনে এসে আমার মনের অনুভূতিগুলো বলতে পারিনি।




মায়াবী চোখ


আপনার মায়াবী চোখের তরে এতটাই মায়া লুকিয়ে আছে, যা চিন্তাশক্তিকেও গ্রাস করে ফেলে।

এমন মায়াবী চোখের দেখা পেয়েও, যে আপনাকে অশ্রুর সাগরে ডুবিয়েছে, সে এক বিশুদ্ধ হতভাগা—হয়তোবা কোনো পরিস্থিতির শিকার মাত্র।

এ চোখ হাজারো তরুণের দুঃখ নিবারণের মন্ত্র, এ চোখ জেগে স্বপ্ন দেখার মতো, এ চোখ মৃতকেও দ্বিতীয়বার বাঁচার প্রেরণা যোগায়।

এমন চোখ থেকে কখনো অশ্রু নয়, বরং সর্বদাই মায়া ছড়ানোর কথা।

এ চোখ থেকে কখনো অশ্রু ঝরা মানায় না, এ চোখ কেবলই আমৃত্যু মায়ার ঘোর।




জীবন্ত লাশ

শত শত ভালোবাসার গল্প পড়েছি, শত শত ভালোবাসার পূর্ণতার গল্প শুনেছি, আবার শত শত অপূর্ণতার গল্পও শুনেছি।

শুনেছি কত বিষাদের কালো স্মৃতি, দেখেছি কত তরুণ-তরুণীর হতাশার কান্না, শুনেছি কত পরিবারের অমায়িক অত্যাচার—আবার দেখেছি শত শত প্রেমের জীবন্ত লাশ।

আবার এমনও দেখেছি, শত শত ভালোবাসার বাধা হয়ে দাঁড়ায় সয়ং প্রকৃতি—একাকিত্বের চরম পর্যায়ে নিয়ে যায় তাদের ভালোবাসা।

এমনই এক আপুর ভালোবাসার গল্প শুনেছি, যার বর্তমান সময় এখন পার হচ্ছে এক জীবন্ত লাশ হয়ে। যার চার বছরের ভালোবাসার সমাপ্তি ঘটেছে "ক্যান্সার" নামক একটি শব্দের কাছে।

যার নতুন ঠিকানা ঠিকই হয়েছে, একটি সুন্দর মনের জীবনসঙ্গীও পেয়েছে, কিন্তু এখনো ভুলতে পারেনি তার সেই অতীতের মধুময় স্মৃতি, ভুলতে পারেনি তার মায়া, ভুলতে পারেনি তার ছায়া।



বিস্ময়কর নারী।

নারী, তুমি এক বিস্ময়কর মানব—যা পাথরের বুক থেকেও অশ্রু ঝরাতে পারো। যে পাথরের বুক থেকে অশ্রু ঝরাতে হাজারো তরুণ এখনো ব্যর্থ, সেই পাথরের বুকেও অশ্রু ঝরিয়ে তুমি আজ স্বার্থক।

যে তরুণের শরীরে হাজারো ক্ষত হলেও কখনো অশ্রু ঝরে না, সেই তরুণকেই মায়া নামক শব্দে জড়িয়ে দিনরাত্রি ভাসাও অশ্রুজলে।

কতটা বিস্ময়কর তুমি, তা কি তুমি জানো? বিস্ময়কর তোমার হাসি, বিস্ময়কর তোমার রূপ, বিস্ময়কর তোমার মায়া—যেন আগুনের শিখার ন্যায় তোমার কালো ছায়া।




বন্ধুত্বের সময়।

তোর সাথে কাটানো সময়টুকু মনে হয়, যেন দুজন সময়যন্ত্রের সেকেন্ডের কাঁটা হয়ে যাই—যার সমাপ্তির কোনো সীমারেখা নেই। মিনিট, ঘণ্টা, দিন-রাত, সপ্তাহ, মাস, বছর—চলতেই থাকে তার আপন গতিতে, যতদিন না পর্যন্ত তার শক্তিকোষ সচল থাকে।


তোর সঙ্গে বসে কিছু গল্প, কিছু কান্না, আর কিছু হাসি—এ যেন পৃথিবীর সবচেয়ে মূল্যবান সময় হয়ে থাকবে আমার কাছে। আমি এটি আমার মনের স্টোরেজে সীমাবদ্ধ করে রেখেছি, যে স্টোরেজের সমাপ্তিরও নেই কোনো সম্ভাবনা।


তোর সাথে বসে গণিতের কঠিন সমস্যাগুলো সমাধান করা যেন শরীরের সমস্ত শিরা ও উপশিরায় মিশে গিয়েছে। ছয় জনের পথচলা থেকে আজ তিন জনে এসে সংকীর্ণ হয়েছে।


জানিনা, আর কতদিন থাকতে পারবো এভাবে একসঙ্গে। কখনো যদি জীবনের দ্বিতীয় অধ্যায় এসেও পড়ে, মনের সিলেবাস থেকে কখনো নিষ্ক্রিয় করে দিস না আমায়।




বান্ধবী


বান্ধবী মানে দুঃখ ও কষ্ট সংগ্রহের স্টোরেজ, বান্ধবী মানে মনের সমস্ত কথা উজাড় করে বলতে পারা, বান্ধবী মানে ভারাক্রান্ত মনের বিষাদময় সময়টাকে মোচন করা।


কিছু গল্প আর কিছু কথার আড়ালে যে মানুষটি একাকীত্বের সময়টুকু সঙ্গ দিয়ে আনন্দমুখর আবেশ তৈরি করতে পারে, তাকেই বলে বান্ধবী।


না, যার কথা বলছি—সে শুধুই বান্ধবী না, তার চেয়ে অনেক বড় কিছু। সে আমার জন্য সালোকসংশ্লেষণ ও ক্লোরোফিল, যে সর্বদাই আমার পাশে থেকে, সঙ্গ দিয়ে শক্তি যোগায়।
